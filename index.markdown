---
layout: page
title: Lug Scicli
---
# Versione Alpha

Ciao, sono Francesco e studio ingegneria informatica a Torino. In questa pagina spiego brevemente un'idea che mi è venuta e che credo possa essere interessante da portare avanti.

## &Egrave; un sito lug ufficiale?

Questo sito web è chiaramente un esperimento e al momento non ha alcuna pretesa di ufficialità. La speranza è che lo diventi.

## &Egrave; un tuo progetto?

Coerentemente allo spirito opensource vorrei che questo non fosse considerato come un mio progetto ma come qualcosa della comunità e gestito da chi ne fa parte. Tutti devono essere liberi di esprimersi, partecipare e criticare.

## Perché è nato questo sito/progetto?

Quando ho creato questo progetto avevo in mente sostanzialmente due idee:

* Cercare di creare qualcosa a Scicli

* Imparare a usare nuovi strumenti (in particolare git e jekyll, ma anche javascript, css, etc)

## Cosa vorresti creare a Scicli?

Quello che vorrei creare è un gruppo libero dove scambiare liberamente conoscenze e opinioni sulla programmazione e su linux. 
Vorrei creare uno strumento per incoraggiare tutti quei ragazzi affascinati dalla programmazione e dal mondo linux che però non sanno come iniziare o si sono trovati spaesati di fronte al numero di progetti, guide, tutorial, distribuzioni, etc che si trovano in rete.
Ovviamente non mi rivolgo solo a chi è alle prime armi, ma anche a chi ha conoscenze ed esperienze che vuole condividere con questa piccola community.

## Perché credi manchi qualcosa a Scicli?

Perché dopo alcuni anni di università mi sono reso conto che durante il liceo ho perso un'importante occasione per prendere familiarità con la programmazione e altri aspetti più tecnici dell'informatica. La colpa è stata sicuramente mia, ma rimprovero anche l'assenza di qualcosa di coordinato che in amicizia e senza la formalità dei banchi di scuola mi insegnasse qualcosa di più e mi indirizzasse nell'apprendimento.

## E cosa pensi di fare per portare avanti questo progetto?

Prima di tutto mi piacerebbe che questo sito diventasse qualcosa di collaborativo (è su git) rivolto sia a chi vuole iniziare e ha voglia di imparare, sia a chi è già pratico e vuole contribuire aggiundendo qualcosa di interessante o semplicemente dando consigli a chi è meno esperto.

[Qui](https://github.com/LugScicli/LugScicli.github.io) trovate il repo github di questo sito che è stato generato automaticamente usando il software [Jekyll](https://jekyllrb.com/)

Poi pensavo di fare un gruppo Telegram che trovate [QUI](https://telegram.me/joinchat/AIqbCwkzbowb7TkPo9KNOg)

Se il progetto riscuote interesse si può anche pensare di organizzare qualche mini-corso (sempre molto amichevole) sulle basi della programmazione o di linux, e tanto altro, ma ogni cosa a suo tempo.
